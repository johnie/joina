---
title: "Vill du arbeta som personlig assistent och göra skillnad i vardagen för en driven crip?"
summary: "Jag söker nu en strukturerad och proaktiv person som kan hjälpa mig att få vardagen att fungera smidigt så att jag kan fokusera på det jag är bäst på – att leda team och bygga teknik."
---

Jag är Johnie, en nördig teknikintresserad person som lever med spinal muskelatrofi typ 2 och jobbar till vardags som Head of Engineering på [Omni](https://omni.se). Min vardag består av att leda ett utvecklingsteam, där vi bygger framtidens nyhetsplattformar.

Men för att kunna fokusera på detta, jobbet och balansen med livet tillsammans med min fästmö, behöver jag någon som hjälper mig med allt annat.

**Det är här du kommer in.**

![Johnie Hjelm, Head of Engineering på Omni, leende i elektrisk rullstol](https://ik.imagekit.io/crip/johnie?tr=w-900 '> .max-w-full .md:w-100vw .md:max-w-none .relative .md:left-1/2 .md:right-1/2 .md:-translate-x-1/2 .my-8 .rounded-lg')

## Vad rollen egentligen handlar om

Du blir en viktig partner i att göra min vardag smidig.

**Konkret innebär det:**

- **Du är min förlängda arm** – lyfta kaffekoppen, justera skärmen, värma matlådan
- **Du gör vardagen hemma smidig** – morgonrutiner, mat, dusch, organisera hemmet
- **Du tänker ett steg före** – agera proaktivt eller hålla dig i bakgrunden när det behövs

### Vem söker jag?

Det viktigaste är **vem du är som person**.

Jag söker dig som:

- **Är självgående men inte envis** – tar initiativ, men frågar när du är osäker
- **Hanterar växlingar** – trivs med att vissa dagar är lugna, andra intensiva
- **Kan läsa situationer** – förstår när jag behöver hjälp och när jag klarar mig själv
- **Är diskret och professionell** – insyn i privatliv och arbetsinformation stannar mellan oss
- **Pratar svenska flytande**

**Meriterande:** Erfarenhet av assistentarbete, B-körkort

**Viktigast av allt:** Vi måste klicka som personer. Genuint förtroende och bra kemi är avgörande.

### Arbetstid och schema

Tjänsten är på cirka **75-100%** beroende på önskemål och behov.

**Typisk arbetsschema:**
- Huvudsakligen vardagar med dagtid som grund
- Schemaläggning sker i samråd 2-4 veckor i förväg
- Viss flexibilitet kan behövas för särskilda evenemang, möten eller resor
- Möjlighet att kombinera med studier eller andra åtaganden

**Arbetsplatser:**
- Delvis hemma hos mig i Sigtuna
- Delvis på mitt kontor i Stockholm
- Ibland på resande fot för arbetsrelaterade eller privata resor

### Anställning & förmåner

- Fast timlön enligt Kollektivavtal + OB-tillägg, semesterersättning, tjänstepension
- Trygg anställning genom God Omsorg med kollektivavtal
- Kompetensutveckling, introduktionsprogram och professionellt stöd från samordnare
- Friskvårdsbidrag och ersättning för resor och utlägg
- Varierad arbetsvardag med regelbundna avstämningar

### Tillträde

Enligt överenskommelse, gärna snarast.

## Om mig – Johnie Hjelm

Jag är 33 år gammal, Head of Engineering på [Omni](https://omni.se). Jag lever med spinal muskelatrofi typ 2, vilket betyder att jag behöver 24/7 assistans för fysiska aktiviteter.

Besök gärna min hemsida [johnie.se](https://johnie.se) eller läs mer om mig i [den här intervjun från Heja Olika](https://hejaolika.se/artikel/tech-stjarna-och-sma-aktivist-johnies-dubbla-kamp/).

## Vanliga frågor

Vill du veta mer om rollen eller har frågor innan du skickar in din ansökan? Du är varmt välkommen att kontakta mig på [jobb@johnie.se](mailto:jobb@johnie.se)

<FaqAccordion />

---

*Till dig som arbetar inom rekrytering- och bemanningsföretag samt med annonsförsäljning: Vi undanber oss vänligt men bestämt erbjudanden om annonserings- och rekryteringstjänster i samband med den här annonsen.*
