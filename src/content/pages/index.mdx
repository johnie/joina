---
title: "Vill du arbeta som personlig assistent och göra skillnad i vardagen för en driven crip?"
summary: "Jag söker nu en strukturerad och proaktiv person som kan hjälpa mig att få vardagen att fungera smidigt så att jag kan fokusera på det jag är bäst på – att leda team och bygga teknik."
---

Jag är Johnie, en nördig teknikintresserad person som lever med spinal muskelatrofi typ 2 och jobbar till vardags som Head of Engineering på [Omni](https://omni.se). Min vardag består av att leda ett utvecklingsteam, där vi bygger framtidens nyhetsplattformar.

Men för att kunna fokusera på detta, jobbet och balansen med livet tillsammans med min fästmö, behöver jag någon som hjälper mig med allt annat.

**Det är här du kommer in.**

![Johnie Hjelm, Head of Engineering på Omni, leende i elektrisk rullstol](https://ik.imagekit.io/crip/johnie?tr=w-900 '> .max-w-full .md:w-100vw .md:max-w-none .relative .md:left-1/2 .md:right-1/2 .md:-translate-x-1/2 .my-8 .rounded-lg')

## Vad rollen egentligen handlar om

Det här är inte ett traditionellt assistent-jobb där du bara utför uppgifter från en lista. Det här är en roll där du blir en viktig partner i att göra min vardag smidigare.

**Konkret innebär det:**

- **Du är min förlängda arm när jag behöver det** – om jag är på möte och behöver lyfta kaffekoppen, justera skärmen, eller värma min lunchlåda, är du där.
- **Du gör vardagen hemma smidig** – från morgonrutiner till kvällsmat, från att tvätta kläder till att organisera hemmet.
- **Du tänker ett steg före** – märker när du behöver agera utan att jag behöver be om det, eller hålla dig i bakgrunden när det behövs.

### Vem söker jag?

Det viktigaste är inte erfarenhet eller formella kvalifikationer – det viktigaste är **vem du är som person**.

Jag söker dig som:

- **Är självgående men inte envis** – du tar initiativ och kör på, men frågar när du är osäker. Du förstår skillnaden
- **Hanterar växlingar** – vissa dagar är lugna, andra intensiva. Vissa veckor är vi mestadels hemma, andra reser vi. Du tycker det är spännande och kan underhålla dig själv vid dötid
- **Kan läsa situationer** – du förstår när jag behöver hjälp och när jag klarar mig själv. När ett möte kräver full fokus och när vi kan småprata
- **Är diskret och professionell** – du kommer ha insyn i både privatliv och känslig arbetsinformation. Det stannar mellan oss

**Språk:** Du behöver vara stark på svenska.

**Meriterande men inte nödvändigt:**
- Erfarenhet av assistentarbete eller liknande roll där du stöttat någon i deras vardag
- B-körkort (gör många situationer enklare, men inte ett krav)

**Viktigast av allt:** Vi måste klicka som personer. Den här rollen kräver ett genuint förtroende och en bra kemi. Vi kommer spendera mycket tid tillsammans, så det är avgörande att vi trivs i varandras sällskap.

### Arbetstid och schema

Tjänsten är på cirka **75-100%** beroende på önskemål och behov.

**Typisk arbetsschema:**
- Huvudsakligen vardagar med dagtid som grund
- Schemaläggning sker i samråd 2-4 veckor i förväg
- Viss flexibilitet kan behövas för särskilda evenemang, möten eller resor
- Möjlighet att kombinera med studier eller andra åtaganden

**Arbetsplatser:**
- Delvis hemma hos mig i Sigtuna
- Delvis på mitt kontor i Stockholm
- Ibland på resande fot för arbetsrelaterade eller privata resor

### Lön och anställningsform

Fast timlön enligt Kollektivavtal.

**Utöver grundlön tillkommer:**
- OB-tillägg för obekväm arbetstid
- Semesterersättning enligt kollektivavtal
- Tjänstepension
- Ersättning för resor och utlägg

### Vad vi erbjuder

- **Trygg anställning** genom etablerat PA-företag (God Omsorg)
- **Kompetensutveckling** – fortlöpande utbildning och introduktionsprogram
- **Professionellt stöd** – tillgång till erfaren samordnare och kollegor
- **Friskvårdsbidrag** – för din hälsa och ditt välmående
- **Varierad arbetsvardag** – ingen dag är den andra lik

### Tillträde

Enligt överenskommelse, gärna snarast.

## Om God Omsorg

God Omsorg är en del av God Assistans och bedriver avlösarservice, ledsagarservice och personlig assistans. Som arbetsgivare erbjuder vi trygghet genom kollektivavtal, professionellt stöd från erfarna samordnare och möjligheter till kompetensutveckling.

**Som anställd hos oss får du:**
- En trygg anställning med kollektivavtal
- Kontinuerlig introduktion och utbildning
- Stöd från din samordnare som finns tillgänglig vid frågor
- Möjlighet till erfarenhetsutbyte med andra assistenter
- Regelbundna uppföljningar och utvecklingssamtal

Vi värdesätter våra medarbetare högt och arbetar för att skapa en god arbetsmiljö där du trivs och utvecklas i din yrkesroll.

### Din arbetsmiljö

Som personlig assistent till mig kommer du främst arbeta självständigt under dina pass. Du får tillgång till:

- **Tydlig kommunikation** – vi har regelbundna avstämningar för att säkerställa att allt fungerar
- **Stöd när du behöver** – både från mig och från God Omsorg's samordnare
- **Varierande arbetsmiljöer** – hemmet i Sigtuna, kontoret i Stockholm och ibland andra platser

## Om mig – Johnie Hjelm

Jag är 33 år gammal, Head of Engineering på [Omni](https://omni.se) där jag leder ett team. Jag lever med spinal muskelatrofi typ 2, vilket betyder att jag behöver 24/7 assistans för fysiska aktiviteter.

**Mitt arbetsliv** kretsar kring att leda utveckling av framtidens nyhetsplattformar, bygga inkluderande tech-team, och se till att mina kollegor kan göra sitt bästa jobb. Jag brinner för strategiskt tänkande, problemlösning, och att skapa miljöer där människor blomstrar.

**Mitt privatliv** delar jag med min fantastiska fästmö i Sigtuna. På fritiden älskar jag att koppla av med bra serier, resa och upptäcka nya platser, och hänga med nära och kära. Jag är en tekniknörd in i själen och älskar att hänga med i de senaste innovationerna.

**Utmaningen just nu:** Att balansera allt; jobbet, hemmet, kärlekslivet.

För att klara av allt detta behöver jag en partner som gör att varje dag kan flyta på, så att jag kan fokusera på det som verkligen betyder något.

Besök gärna min hemsida [johnie.se](https://johnie.se) eller läs mer om mig i [den här intervjun från Heja Olika](https://hejaolika.se/artikel/tech-stjarna-och-sma-aktivist-johnies-dubbla-kamp/).

## Vanliga frågor

Vill du veta mer om rollen eller har frågor innan du skickar in din ansökan? Du är varmt välkommen att kontakta mig på [jobb@johnie.se](mailto:jobb@johnie.se)

<FaqAccordion />

---

*Till dig som arbetar inom rekrytering- och bemanningsföretag samt med annonsförsäljning: Vi undanber oss vänligt men bestämt erbjudanden om annonserings- och rekryteringstjänster i samband med den här annonsen.*
