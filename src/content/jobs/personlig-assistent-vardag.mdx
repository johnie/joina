---
title: "Personlig assistent på 50% sökes till 33-årig man i Sigtuna"
summary: "Jag söker någon som får vardagen att rulla – så att jag kan fokusera på jobbet, livet med min fästmö, och allt däremellan."
slug: "personlig-assistent-vardag"
type: "Personlig Assistans"
location: "Sigtuna/Stockholm"
hours: "Vardagar, 07–19"
percentage: "50%"
deadline: "27 april 2026"
status: "open"
formEnabled: false
highlights:
  - icon: "work"
    label: "Tjänstegrad"
    value: "50%"
  - icon: "calendar"
    label: "Arbetstider"
    value: "Vardagar, 07–19"
email: "jobb@johnie.se"
order: 3
image: "https://ik.imagekit.io/crip/johnie?tr=w-900"
---

Jag heter Johnie, är 33 år och jobbar som Head of Engineering på [Omni](https://omni.se). Tekniknörd in i märgen. Jag lever med spinal muskelatrofi typ 2, vilket betyder att jag behöver assistans med det fysiska i vardagen.

**Det är här du kommer in.**

![Johnie Hjelm, Head of Engineering på Omni, leende i elektrisk rullstol](https://ik.imagekit.io/crip/johnie?tr=w-900 "> .max-w-full .md:w-100vw .md:max-w-none .relative .md:left-1/2 .md:right-1/2 .md:-translate-x-1/2 .my-8 .rounded-lg")

## Vad gör du egentligen?

Det här är inte ett jobb där du bockar av en lista. Det handlar mer om att vara en partner som gör att allt flyter på.

**I praktiken:**

- **Du är min förlängda arm** – lyfter kaffekoppen när jag sitter fast i ett möte, fixar lunchen, tar fram datorn
- **Du hjälper till hemma** – morgonrutiner, dusch, kvällsmat, hålla ordning
- **Du tänker ett steg före** – ser vad som behövs utan att jag behöver säga det, men vet också när du ska hålla dig i bakgrunden

## Vem är du?

Erfarenhet och CV:n är sekundärt. Det viktiga är vem du är.

Jag söker någon som tar initiativ utan att köra sitt eget race. Som förstår att vissa dagar är lugna (perfekt för poddar och egen tid) medan andra är intensiva. Som läser av när jag behöver hjälp och när jag bara vill bli lämnad ifred.

Du är diskret – du kommer ha insyn i både mitt privatliv och jobbgrejer. Det stannar mellan oss.

**Meriterande men inget krav:**

- B-körkort
- Tidigare erfarenhet av assistentarbete

**Måste ha:** Stark svenska och att vi klickar som personer. Vi kommer spendera mycket tid ihop, så kemin är avgörande.

### Arbetstid och schema

Tjänsten är på **50%** beroende på vad som funkar bäst.

Huvudsakligen vardagar, 07–19. Schema läggs 2–4 veckor i förväg. Ibland blir det kvällar eller resor – men inget du inte vet om i god tid. Går att kombinera med studier eller annat.

**Platser:** Hemma i Sigtuna, kontoret i Stockholm, ibland på resande fot.

### Lön och anställning

Fast timlön enligt kollektivavtal via God Omsorg. Plus OB, semester, tjänstepension och ersättning för utlägg.

Du får en trygg anställning med stöd från erfarna samordnare, friskvårdsbidrag och möjlighet till utbildning.

### Tillträde

Enligt överenskommelse, gärna snarast.

## Om mig – Johnie Hjelm

Jag är 33 år gammal, Head of Engineering på [Omni](https://omni.se) där jag leder ett team. Jag lever med spinal muskelatrofi typ 2, vilket betyder att jag behöver 24/7 assistans för fysiska aktiviteter.

**Mitt arbetsliv** kretsar kring att leda utveckling av framtidens nyhetsplattformar, bygga inkluderande tech-team, och se till att mina kollegor kan göra sitt bästa jobb. Jag brinner för strategiskt tänkande, problemlösning, och att skapa miljöer där människor blomstrar.

**Mitt privatliv** delar jag med min fästmö i Sigtuna. På fritiden älskar jag att koppla av med bra serier, resa och upptäcka nya platser, och hänga med nära och kära. Jag är en tekniknörd in i själen och älskar att hänga med i de senaste innovationerna.

**Utmaningen just nu:** Att balansera allt; jobbet, hemmet, kärlekslivet.

För att klara av allt detta behöver jag en partner som gör att varje dag kan flyta på, så att jag kan fokusera på det som verkligen betyder något.

Besök gärna min hemsida [johnie.se](https://johnie.se) eller läs mer om mig i [den här intervjun från Heja Olika](https://hejaolika.se/artikel/tech-stjarna-och-sma-aktivist-johnies-dubbla-kamp/).

